---
title: "Frode Lien"
student: "Frode Lien"
profile_picture: "Frode Lien_Frode Lien.jpg"
bio: "Jeg er en trønder som utdannet til meg typograf og mediegrafiker på 90-tallet. Jeg gjorde en karrieredreining da nesten alle avishusene kvittet seg med grafikerne. Jeg er nå ferdig utdannet interaksjonsdesigner ved NTNU Gjøvik.

Oppvokst i Trondheim og har bodd lenge i Oslo, og har en allsidig grafisk bakgrunn med fagbrev som typograf og mesterbrev som grafiker. Jeg har 20 års grafisk arbeidserfaring, fra mange avisdesker og reklamebyrå.

Har en lang karriere som grafiker innen avisbransjen, med layout, sideproduksjon og annonse-produksjon som hovedoppgaver. En av mine fremste styrker har vært stadig søken etter faglig utvikling. Det har ført til at jeg har vært heldig og fått jobbet i de største avishusene som VG, Dagbladet, Aftenposten, Dagens Næringsliv, Finansavisen og Nationen. I tillegg har jeg jobbet i avisene Drammens Tidende, Romerikes Blad, Eidsvold Blad og Varingen.

Mine tre hovedinteresser innen interaksjonsdesign er tjenestedesign og bruk av universell utforming av IKT-systemer. I tillegg har jeg stor interesse for bruk av AR-teknologi i læring, som jeg valgte som bacheloroppgave."
portfolio: "https://www.vg.no"
email: "frode.lien@gmail.com"
linkedin: ""
twitter: ""
facebook: ""
behance: ""
instagram: ""
studyProgram: "BIXD"
p1_headline_1: "Hvordan gjøre handleopplevelse i butikk bedre for personer med svekket syn?"
p1_headline_2: "Tjenestedesign"
project_image_1: "project_1_Frode Lien.jpg"
project_desc_1: "Hva var bra?
• Prosjektet er godt, spesielt knyttet til involvering av brukere og kontakten mot en sentral dagligvarekjede.
• Forslaget vi kom med er lett å se for seg og vi bruker metodene korrekt.
• Problematiserer godt rundt motsetningsforholdet mellom løsning og problemformulering
• Fin oppgave, fine bilder og en prototype som er lett forståelig.

Hva kan bli bedre
• Mangler litt mer divergerende idé-generering og refleksjon rundt hva universell design er.
• Det mangler referanser i metodedelen.

Metodene vi brukte
• Vi kontaktet Norges Blindeforbund direkte og fikk avtalt intervju med en av deres ansatte som har sterkt nedsatt syn (under 10%) og er avhengig av førerhund.

• Vi gjorde grundig research på universell utforming i matbutikker. Vi kontaktet Coop Norge, og snakket med innovasjon- og utviklingssjefen. Vi fikk tilsendt internt materiell fra de om butikk-layout og bruk av universell utforming i planlegging av nye butikker. Vi hadde jevnlig kontakt med innovasjon-sjefen, og fikk tilbakemeldinger på våre tanker og ideer underveis.

• Vi utførte skyggeobservasjon av den svaksynte personen med førerhund på handletur i matbutikk.
Vi valgte å foreta skygging for å forstå bedre den svaksyntes utfordringer og er et godt verktøy som vi kan bruke i forkant av å prøve å forbedre noe. Gjennom skygging kan vi se områder vi ønsker å forbedre, og skyggingen ga oss muligheten for å reflektere over disse før vi startet forbedringsarbeidet. Vi noterte ned alle funnene under og etter skyggeobservasjonen.

• Vi tegnet et empatikart. Vi ønsker å danne oss et bilde av hvordan denne kunden er. Et empati-kart visualiserer hva vi vet om en konkret bruker ved hjelp av en oversikt over hva brukeren sier, tenker, gjør og føler.

• Vi laget personas. Personas er basert på det vi har funnet ut om målgruppen når vi har gjort brukerundersøkelser, mens personlige detaljer om personas er rent oppspinn.

• Tegnet opp hele kundereisen. Kundereise-kartet brukte vi for å identifisere problemområder og brukerbehov.

Idégenerering for hvordan den svaksynte lettere skal klare seg på egen hånd i butikken hvor vi tok i bruk disse metodene:
• The 5 Why’s er en problemløsningsmetode som utforsker den underliggende årsak og virkning av spesielle problemer. Hovedmålet er å finne årsaken til et problem ved å stille spørsmålet «hvorfor?». Vi gjorde fem iterasjoner med å spørre hvorfor, det er vanligvis tilstrekkelig til å avdekke grunnårsaken.

• How Might We benyttet vi som en samarbeidsøvelse i gruppa i begynnelsen av et prosjekt. Metoden lar deltakerne omformulere kjente utfordringer som et spørsmål som begynner med How Might We.

• Ti pluss ti (tilpasset). Basert på et felles utgangspunkt jobbet gruppemedlemmene individuelt for raskt å skissere flere ideer hver, og laget 10 ideer tilsammen.

• Brainstorming med to medlemmer av Blindeforbundet på gruppesamtale over telefon.

Dette er mine viktigste funn:
• Ha en ringeklokke i butikken som kundene kan benytte for å påkalle betjeningen
• Gjøre glassene på kjøleskapene o.l. mattet/ikke-reflekterende – i stedet for blanke og reflekterende
• Selvbetjeningskassene bør ha mulighet for tale for blinde, samt forstørre teksten på skjermen for svaksynte.

Slik implementerte vi nøkkelfunnene i løsningen:
• Ringeklokke for å påkalle hjelp av butikkbetjening plasseres på en informasjonsskranke på en sentral plass i butikken, helst nært f.eks krydderhyller, som er en utfordring for blinde/svaksynte. 

• Ringeklokken vil være et tilbud til alle kundene, slik at man som blind/svaksynt føler mindre stigmatisering ved bruk av den."
p2_headline_1: ""
p2_headline_2: ""
project_image_2: "project_2_Frode Lien.jpg"
project_desc_2: ""
p3_headline_1: ""
p3_headline_2: ""
project_image_3: "project_3_Frode Lien.jpg"
project_desc_3: ""
p4_headline_1: ""
p4_headline_2: ""
project_image_4: "project_4_Frode Lien.jpg"
project_desc_4: ""
p5_headline_1: ""
p5_headline_2: ""
project_image_5: "project_5_Frode Lien.jpg"
project_desc_5: ""
---
