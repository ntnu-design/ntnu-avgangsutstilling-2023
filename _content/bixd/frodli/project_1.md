---
title: "Hvordan kan vi gjøre svaksynte mer selvhjulpne i butikken?"
heading: "Tjenestedesign"
image: "project_1_Frode Lien.webp"
---

Målet med emnet var å gjøre den fysiske handleopplevelsen av dagligvarer bedre for personer med valgt funksjonstap. Vi valgte å designe for svaksynte, og problemstillingen ble derfor «Hvordan kan vi gjøre svaksynte mer selvhjulpne i butikken?»

Vi har benyttet oss av mange undersøkelsesmetoder underveis. Vi har gjennom hele prosjektet hatt kontakt med to svaksynte vi fikk gjennom kontakt med gjennom Norges Blindeforbund. De to kilder hadde svært ulik tilnærming til handling i matbutikk. Vi fikk dybdeintervjue, skyggeobservere og invitere de til deltakende kontekstuelt intervju samt arrangere brainstorming med de.

Underveis i prosjektarbeidet har vi hatt jevnlig kontakt med Coops innovasjon- og utviklingssjef. Han har vært en viktig medspiller og gitt oss mye informasjon om Coops butikkstrategi og universell utforming i butikk, gjennomførbarhet av ideer, tekniske løsninger de jobber med og hvilke krav som stilles til de ansattes kundeservice. Vi mener det er viktig at man har kontakt med de som i neste omgang skal utvikle prototypen. Å kunne vite om det er gjennomførbart, både rent teknisk og økonomisk.

Vi har utformet en løsning som vi tror kan forbedre handleopplevelsen, basert på de tilbakemeldingene vi har fått, og innsikten vi har samlet inn. Det ble laget en hjelpesone midt i butikken, med en stor ringeklokke som påkalte hjelp fra betjeningen. Denne løsningen mener vi kan være til bruk både for svaksynte og seende og virke mindre stigmatiserende.
