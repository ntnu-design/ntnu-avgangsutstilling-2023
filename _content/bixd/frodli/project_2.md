---
title: "Byen vår Gjøvik"
heading: "Informasjonsarkitektur"
image: "project_2_Frode Lien.webp"
---

Foreningen Byen vår Gjøvik skal bidra til økt fokus på publikumsrettet bylivsutvikling, flere aktiviteter og mer byliv. De forteller at det skjer mye i Gjøvik og omegn, men de føler at de ikke klarer å samle alt som skjer, på nettsiden de har i dag. De etterlyser en digital løsning for å gjøre arrangement- og aktivitetstilbudene i Gjøvik lettere å følge med på – og dermed lettere å være en del av. I tillegg trenger kulturarrangører i Gjøvik et rimelig sted til selv å kunne publisere sine egne arrangementer, på en enkel måte. 

Intervjuer av både kulturbrukere og arrangører førte til mye innsikt om brukerne våre. 
Nøkkelfunnene ble deretter sortert og prioritert, slik at vi fikk et overblikk over brukernes ønsker og behov. 

Vi laget to prototyper, en app og en nettside, med et mål om å omfavne det meste som skjer i Gjøvik. Vi valgte å strukturere innsamlingen av kvalitativ data med å jobbe med kortsortering, som er en metode for å kartlegge og strukturere innhold. Og valgte top-down design, som er en metode for å bryte ned et stort system i delsystemer.
