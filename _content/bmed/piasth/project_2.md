---
title: "Redesign av Nordlys-avisa"
heading: "Redaksjonell design"
image: "project_2_Pia Sophie Thorshaug.jpg"
---

I dette prosjektet valgte jeg å redesigne Nordlys-avisen, som er Nord-Norges største mediehus. Etter å ha undersøkt avisen sitt opprinnelige design, kom jeg frem til at den ikke skilte seg like godt ut fra mindre lokalaviser. Jeg ønsket derfor å gi avisen et helt nytt uttrykk som ville tiltrekke seg oppmerksomhet og samtidig gi den et moderne og luftig preg.

For å oppnå dette, tok jeg i bruk flere designelementer som ville gi det nye designet en særegen stil. Jeg valgte å bruke antikvaskrifter for å gi avisen et klassisk og tidløst preg samtidig som det ville skape en visuell kontrast mot de andre lokalavisene i området. Disse typografiske valgene bidro til å forsterke avisen som en seriøs og pålitelig nyhetskilde. For å oppnå en ønsket balanse mellom det elegante og moderne, implementerte jeg flere designelementer som blant annet avrundede ikoner og illustrasjoner. Disse bidro til å skape en mer livlig atmosfære på sidene, og samtidig gjøre det enklere for leserne å orientere seg på sidene.

I tillegg ønsket jeg å ha et mer luftig layout for å skape en god leseopplevelse og å gi innholdet mer pusterom. Dette ble oppnådd ved å bruke en mer romslig grid-struktur der jeg justerte margene, avstandene mellom tekstblokker og bilder.
